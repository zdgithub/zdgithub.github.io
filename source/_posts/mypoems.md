---
title: 默雨诗词
date: 2018-01-29 21:53:13
tags: 我的拙作
categories: 默雨诗稿
---
### 诉衷情
当年坐揽万兜鍪，河汉入玉瓯。而今病卧孤馆，是处物华休。

天易老，月无穷，泪空流。梦回沙场，铁马金戈，方定九州。

### 浣溪沙•秋
一任残霞铺满湖，青山依旧半荒芜，可怜孤雁识归途。

儒冠经年空误己，思随流水恨难馀，不堪离黍立秋初。

### 浣溪沙•柳
软碧依依近地垂，柔眉玉腕舞春晖，断桥瘦影冷相随。

万缕金丝舟欲系，一杯浊酒鼓还催，杜鹃声里望君归。

### 一剪梅
玉镜空悬注冷光，轻掩西窗，满院秋霜。无情明月照离人，又逢中秋，又负遥乡。

转眼韶光已逝长，把酒姮娥，谁念孤伤。料知无应且酣眠，莫理愁肠，莫苦思量。

### 少年游
平沙莽莽月凝寒，塞雁隐天山。长风万里，玉门难度，夙夜望烽烟。

梦中忽见红烛暖，把酒笑言欢。愁锁孤城，泪蚀霜剑，何日返中原。

### 采桑子
北风吹尽银龙舞，

翠岭白头。

灯影幽幽，

日暮寒江雪满舟。

谁怜客路光阴度，

鬓已先秋。

岁月悄流。

欲语归期却作休。

### 鹧鸪天
风雨无情花早凋，春烟有意锁亭桥。

子规声断青山远，归雁回头天际遥。

思往昔，叹今朝，流年偷换恨难消。

别离滋味经年重，醉梦相逢诗话聊。

### 清平乐
晨出风暖，不晓夕阳晚。紫叶白花香扑面，游遍绿杨林苑。

夜雨声碎重帘，和愁病似卧蚕。自是天涯归客，温酒坐拥青岚。

### 点绛唇
年少风流，登楼望尽千山暮。词朋诗侣，相与言思绪。

绿暗长亭，幽径无人旅。旧游处。新愁几许，化作南山雨。
